+++
title = "Interstellar"
author = ["Bram"]
date = 2022-05-06T21:02:00+02:00
lastmod = 2022-05-06T21:09:51+02:00
tags = ["movie", "dutch", "review"]
categories = ["Personal"]
draft = false
+++

Afgelopen week heb ik de film [Interstellar](https://www.imdb.com/title/tt0816692/?ref_=fn_al_tt_1) gekeken. Ik heb er een gemengd gevoel aan overgehouden. It isn't stellar.

Voor het verhaal en de personages hoef je het niet te doen. Weinig diepgang en weinig drama. Met de acteur Matthew McConaughey in de hoofdrol krijg je wel al snel een _Contact_ vibe, maar helaas heeft deze film minder persoonlijke touch in z'n mars. Best knap voor een film die bijna drie uur duurt.

En toch wist het me ergens wel te raken, het was tegelijkertijd mysterieus maar ook wetenschappelijk onderbouwd. Nu lees ik momenteel het boek van Heino Falcke (_Licht in de duisternis_) die het als eerste mogelijk maakte om een zwart gat te fotograferen. In dat boek staat een uitgebreide voorbespreking over Einsteins ideeen over ruimte, tijd en relativiteit. Interstellar is een aardige artistieke impressie wat je met deze concepten kan doen. Reizen door een wormgat bijvoorbeeld, de onwerkelijke kracht van een zwart gat en de relativiteit van tijd. Het zijn natuurkundige concepten die voor een menselijk brein bijna niet te bevatten zijn, en eigenlijk bijna aandoen als magie. Met Interstellar krijg je toch een beetje een inkijkje in een leven waar die concepten iets meer gemeengoed zijn, en dat is daarmee het enige bekijkenswaardige van de film.
